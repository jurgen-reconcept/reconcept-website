---
title: "Doelgericht opleiden: Programmatisch toetsen"
description: "Reconcept: het nieuwe dynamische digitale portfolio voor hoger onderwijs, gebaseerd op programmatisch toetsen"
date: "2023-02-24"
author: "Mariëlle Rodenboog"
featured_image: "blog/blog2.jpg"
---

De wereld zit vol van radicale veranderingen. In 1995, toen onze ouders jong-volwassen waren, droeg men een pieper bij zich om overal bereikbaar te zijn. Vervolgens moesten ze de dichtstbijzijnde telefooncel op zoeken. Geen whatsapp, geen facetime. De mobiele telefoons die bestonden, waren zo groot als koelkasten, ontzettend duur en volgens het gros van de mensen niet nodig. Zo’n 10 jaar later kon je er niet meer omheen, en inmiddels zijn mobiele telefoons bijna niet meer uit onze hand, laat staan ons leven weg te denken.

Als hogeschool of universiteit kan het je bijna niet zijn ontgaan. Programmatisch toetsen. Er wordt gesproken van een ‘toetsrevolutie’ een ‘radicale verandering’ en ‘het toetsen van de toekomst’ zoals mobieltjes dat waren in 2005. Het doet stof opwaaien, maar kan ook rekenen op veel steun en herkenning. 

De medische wereld is hierin al een stap vooruit. En dat is logisch. Juist van een arts die een mes in je zet, wil je zeker weten dat hij de nodige vaardigheden beheerst. De medische opleidingen hebben in de afgelopen jaren de meeste opleidingsplannen al omgebouwd, namelijk naar skills-based[^*] opleiden.

## Programmatisch toetsen en skills-based opleiden

Wat is dat eigenlijk, skills-based? Skills maken duidelijk in welke professionele beroepsactiviteiten iemand bekwaam moet worden en welke kennis, vaardigheden en attitude daarvoor nodig zijn. Een skill wordt als leeruitkomst centraal gesteld. De professionals in opleiding kunnen per skill hun ervaringen en feedback bijhouden. Vervolgens kan een opleider deze feedbackmomenten doornemen en een bekwaamheidsniveau afgeven. 

Programmatisch toetsen gebruikt dezelfde aandachtspunten. Hier kan een student voor een bepaalde leeruitkomst allerlei leeractiviteiten registreren. Dit kunnen curriculaire leeractiviteiten zijn, zoals opdrachten of peer feedback, maar ook relevante extra-curriculaire activiteiten, zoals vrijwilligerswerk of een bijbaantje. Een docent kan vervolgens op basis van al deze leeractiviteiten een breder inzicht krijgen van het functioneren van de student op het gebied van die ene leeruitkomst. Met deze informatie kan een high-stake beoordeling worden afgeven, zoals ‘On Track’ of ‘Op afstudeerniveau’. Door deze werkwijze werkt programmatisch toetsen praktisch hetzelfde als het skills-based opleiden.

## Reconcept en doelgericht opleiden

Sinds de geboorte van Reconcept in het skills-based opleiden zijn we flink gegroeid. We zijn klaar om onze krachten te bundelen met hen die bezig zijn met programmatisch toetsen, met ons uitgangspunt: **Doelgericht opleiden**. 

Toen de medische wereld de stap maakte naar het skills-based opleiden, heeft Reconcept een vernieuwend platform in de markt gezet en alle opleidingen optimaal ondersteund. Wij zagen met eigen ogen het grote succes dat het skills-based opleiden heeft opgeleverd. We hebben de technologische obstakels overwonnen en een dynamisch portfolio neergezet. Een portfolio dat mee kan bewegen met de gebruiker. 

Voor programmatisch toetsen bieden we dezelfde technologische ondersteuning. Met de ervaring van het skills-based portfolio in onze achterzak, bieden we hogescholen een dynamisch e-portfolio. Waarin studenten low-stake en high-stake momenten kunnen verzamelen, om hun voortgang op het gebied van een leeruitkomst te laten zien. Dit kunnen curriculaire leeractiviteiten zijn, maar ook extracurriculaire.

En we snappen het. Toetsen en opdrachten, die kunnen natuurlijk niet volledig de deur uit. ‘**Vrijheid waar het kan en gevalideerd waar het moet.**’ Dat is één van de kernpunten van Reconcept en dat geldt ook hier. Het zou mooi zijn als er op zo’n manier zou kunnen worden opgeleid dat toetsen niet nodig is, dat we altijd weten waar in het leerproces een student zich bevindt. Als een soort balkje dat boven het hoofd hangt. Maar zo werkt het niet. Daarom streven we naar een digitaal portfolio waarin een student de vrijheid heeft om alle soorten feedback, activiteiten én toetsen, aan te voeren als bewijs voor een leeruitkomst. Dit kan dan op niveau gevalideerd worden door een docent. 

Wie weet hoe de wereld er over 30 jaar van radicale veranderingen uitziet. Wellicht dat dan het programmatisch toetsen de koelkasttelefoon is. Maar tot die tijd fungeert het als de nieuwste smartphone en zullen wij ons best doen voor de beste gebruikerservaring. 

[^*]: Skills worden in de medische wereld EPA’s genoemd. Lees hier meer over op: https://reconcept.nl/wat-is-een-epa/ 