---
title: "Vrijheid waar het kan, gevalideerd waar het moet"
description: "Over de balans tussen vrijheid en validatie. Vrijheid zorgt voor initiatief vanuit studenten, validatie zorgt voor zekerheid."
date: "2023-03-05"
author: "Mariëlle Rodenboog"
featured_image: "blog/blog3.jpg"
---

Trial and error. Het proefondervindelijk leren, misschien wel de oudste leerstrategie die er is. Geef een peuter lekker de eerste 20 minuten de vrijheid om te proberen het vierkante blokje in elk andere gat te duwen, voordat hij erachter komt dat het toch echt het vierkante moet zijn. Dat is hoe hij het beste leert. Maar goed, die vrijheid moet echter wel gecontroleerd worden, want je laat een peuter niet met een aansteker spelen, zodat hij de gevaren van vuur leert kennen.

In het hoger onderwijs is trial and error iets wat van kracht blijft. Van studenten verwachten we ook niet dat ze alles in één keer goed doen. Het gaat erom dat ze ervan leren. Je geeft ze handvatten om mee bezig te gaan, zodat ze aan het einde van de rit klaargestoomd zijn om hun rol in de maatschappij te vervullen. 

Ook in het hoger onderwijs is de vrijheid om fouten te maken niet oneindig. Het moet wel in een gecontroleerde omgeving gebeuren. Je laat een co-assistent niet met een scalpel en een ‘succes hè’ alleen achter op een operatiekamer. Die gecontroleerde omgeving wordt gedurende de opleiding steeds verder uitgebreid. Uiteindelijk moet die co-assistent doorgroeien naar een arts die wèl vertrouwd met een scalpel achter kan blijven. Daarom is één van de uitgangspunten van Reconcept: vrijheid waar het kan, gevalideerd waar het moet. 

In ons digitale portfolio is er veel vrijheid om een eigen invulling te geven aan jouw leerproces. Je kan persoonlijke leerdoelen opstellen, vaardigheden kiezen die bij jouw ambities passen en aan iedereen feedback vragen. De gekregen feedback kan je vervolgens koppelen aan leeruitkomsten, maar ook tegelijk aan jouw leerdoel. Zodat je onder jouw leerdoel een mooi overzicht krijgt van hoe je de afgelopen tijd aan dat leerdoel hebt gewerkt. 

Na al die vrijheid is er ook tijd voor validatie. Want validatie zorgt voor de gecontroleerde omgeving en het uitbreiden daarvan. Met de leeractiviteiten die je in alle vrijheid hebt verzameld, kun je aantonen op welk niveau je een leeruitkomst beheerst. Op basis hiervan kan een docent beoordelen hoe ver je ontwikkeling is gevorderd. De docent kan dan beslissen op welk niveau een student zit en of ze al op afstudeerniveau kan functioneren. Of je de scalpel al zelf mag vasthouden. Door deze validaties kan je je ontwikkeling steeds verder uitbreiden. En uiteindelijk zullen alle leeruitkomsten gevalideerd zijn en kan je vol vertrouwen je verantwoordelijkheid in de maatschappij dragen.

Naast het uitbreiden van je zelfstandigheid, zorgt validatie er ook voor dat je aan anderen kan aantonen hoe zelfstandig je op dit moment kan functioneren op een bepaald gebied. Het Reconcept portfolio voor hoger onderwijs kan je meenemen naar toekomstige werkgevers als bewijs van je ervaring en kwaliteiten. Vervolgens kan je daar dan verder in doorgroeien. Want ja, een leven lang ontwikkelen, dat hoort erbij. En met Reconcept portfolio kan je dat doelgericht blijven doen.

Meer lezen over een leven lang ontwikkelen? Dat kan! Houdt onze LinkedIn-pagina in de gaten om het artikel ‘Een leven lang ontwikkelen’ niet te missen.
