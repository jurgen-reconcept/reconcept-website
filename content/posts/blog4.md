---
title: "Het persoonlijke portfolio"
description: "De student als piloot van zijn eigen ontwikkeling, opleiding en portfolio. Leg het initiatief bij je studenten neer."
date: "2023-03-12"
author: "Mariëlle Rodenboog"
featured_image: "blog/blog4.jpg"
---

Ondanks de toenemende vliegschaamte, hebben veel mensen weleens in een vliegtuig gezeten. Ze stappen dan in bij de piloot. Die piloot bepaalt samen met de co-piloot hoe de reis zal verlopen. Hoe ze zullen vliegen. Er bestaat bijna geen grotere vrijheid dan dat. Er zijn geen straten of snelwegen waar je overheen moet. Geen stoplichten waar je voor moet stoppen. Geen flitspalen of maximumsnelheden. 

Bij Reconcept ben je als student de piloot van je eigen opleiding, van je eigen portfolio. Het portfolio is van jou, ook als je stopt met de opleiding, je houdt toegang. Je mag zelf bepalen wat je toevoegt, van wie je feedback krijgt etc. Natuurlijk is er ook een co-piloot, in de vorm van docenten die je helpen de horizon te bepalen. Sommige zaken zijn verplicht, want uiteindelijk zul je je bestemming moeten bereiken. Maar verder is het aan jou. Welke route je wil afleggen, hoe hoog je wil vliegen, welke passagiers je meeneemt. 

Een persoonlijk portfolio is dan ook één van onze uitgangspunten. We denken dat niet alle studenten precies passen in het curriculum. Daarom is er in ons digitale portfolio voor hoger onderwijs veel vrijheid voor personalisering. Zo kunnen er ook extra-curriculaire zaken worden toegevoegd. Wanneer je bijvoorbeeld een bijbaantje hebt, wat relateert aan je studie, kan je dit toevoegen in je portfolio. Je kan een collega of je werkgever vragen om te valideren wat je daar doet en hoe je je taken uitvoert. Zo ziet de docent meer dan alleen je opdrachten, waardoor hij een beter beeld krijgt van je algehele functioneren. 

Je co-piloot zal bij curriculaire zaken meer eisen hebben, maar ook binnen het curriculum is er vrijheid voor jou als student. Je kunt op verschillende manieren feedback vragen over je algehele functioneren, of over een specifieke opdracht. Je kan zelf nieuwe passagiers kiezen die je door middel van feedback ondersteunen op je vlucht. Gegeven feedback kan worden omgevormd in nieuwe leerdoelen, zodat volgende vakken of opdrachten soepeler verlopen. Verder kunnen leeractiviteiten gekoppeld worden aan meerdere leeruitkomsten, zodat je activiteiten zo optimaal mogelijk terugkomen in je portfolio. 

Doordat het portfolio persoonlijk kan worden gemaakt, kan elke student zich anders profileren. Je kan vast nadenken over welke richting je uit wil vliegen, en hoe je je daar op kan oriënteren. Je kan in de vorm van leerdoelen laten zien hoe je progressie maakt en waar je je aandacht op focust. 

Ook voor docenten loont het om het stuur in handen van de student te laten. Eigen verantwoordelijkheid zorgt voor meer betrokkenheid. Wanneer alle studenten in precies dezelfde vorm worden geduwd, dan kunnen unieke kwaliteiten van individuele studenten onderbelicht blijven. Een goede balans tussen verplichte onderdelen en curriculaire vrijheid zorgt voor een holistische benadering van de student. Je zult je studenten beter leren kennen en zien wat hen motiveert. Deze motivatie kan je gebruiken om ook de verplichte curriculaire opdrachten te personaliseren waar kan. Zo kan je als co-piloot de student bijsturen, zodat de student uiteindelijk een zachte landing maakt op de arbeidsmarkt.
