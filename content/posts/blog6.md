---
title: "Een leven lang ontwikkelen"
description: "Altijd blijven ontwikkelen is nodig in een dynamische samenleving en dat kan met het dynamische Reconcept Portfolio."
date: "2023-03-24"
author: "Mariëlle Rodenboog"
featured_image: "blog/blog6.jpg"
---

Een mens groeit nooit meer zo snel als in het eerste levensjaar. Een baby groeit in de eerste maanden 2,5 cm per maand en komt elke maand zo’n 800 gram aan. En de baby die alleen huilt, slaapt en drinkt ontwikkelt zich binnen een jaar tot een peuter die kan zitten, woordjes zeggen en spelen.

Dat we ons nooit meer zo snel zullen ontwikkelen als in die eerste paar jaar, betekent natuurlijk niet dat we het niet hoeven te proberen. Je bent immers nooit te oud om te leren. Dat zal ook wel moeten. De bakker op de hoek van de straat overleeft het niet meer door alleen lekker brood bakken, zoals ze dat 40 jaar geleden op de bakkersopleiding leerden. Hij moet nu kunnen opboksen tegen supermarkten, zichzelf vermarkten. Nadenken over zijn imago, zijn producten, meegaan met de trends. Kortom, een leven lang ontwikkelen. 

Altijd door blijven leren dus. Als student, als docent, als werkende. Welke positie je ook invult, je zult moeten doorgroeien om er het beste uit te blijven halen. Door de snelle automatisering zijn banen dynamisch geworden en is persoonlijke ontwikkeling nog harder nodig.

Door al deze veranderingen sluit het hoger onderwijs niet langer naadloos aan op de arbeidsmarkt. Alleen een papiertje is niet genoeg. Een student moet, het liefst gevalideerd, kunnen aantonen waar hij goed in is. Welke beroepsactiviteiten hij kan uitvoeren. Op welke manier hij ervaring heeft opgedaan en op welk niveau hij functioneert. Want, een leven lang ontwikkelen, dat begint al ver voor de arbeidsmarkt.  

Bij Reconcept herkennen we de behoefte om verder te kijken dan enkel een diploma. Één van onze uitgangspunten is dan ook een leven lang ontwikkelen. Wij hebben een e-portfolio ontworpen dat precies dat doet. In ons digitale portfolio staat de student centraal. De student blijft altijd toegang houden tot het portfolio en kan ten allen tijde de verzamelde feedback inzien. Ook kan hij het portfolio aan toekomstige werkgevers laten zien. Zo kan de student aantonen welke leeractiviteiten hij al heeft gedaan en op welk niveau. 

Gedurende de opleiding kunnen studenten in ons portfolio met verschillende activiteiten aantonen op welk niveau ze een leeruitkomst beheersen. Dit kunnen ze doen met curriculaire opdrachten, maar ook met extra-curriculaire bezigheden. Dit geeft een docent een breder beeld, maar zorgt er ook voor dat de student zich op meerdere vlakken kan ontwikkelen. Dat brede ontwikkelen is iets waar ze in de snel veranderende arbeidsmarkt van kunnen profiteren.

Maar ontwikkeling kan vermoeiend zijn. Het is niet voor niets dat baby’s het grootste gedeelte van de dag slapen. Reconcept is er om het proces zo gemakkelijk en natuurlijk mogelijk te maken. Zodat studenten zich op meerdere vlakken kunnen ontwikkelen. Zodat ze de ruimte hebben om hun unieke kwaliteiten te ontdekken en in te zetten. Met ons digitale portfolio voor het hoger onderwijs kunnen studenten later zwart op wit aantonen welke leeractiviteiten ze hebben gedaan en op welk niveau. Hierdoor kunnen ze zich ook na hun opleiding efficiënt door ontwikkelen, zonder opnieuw validatie nodig te hebben voor leeruitkomsten die ze al beheersen. 
