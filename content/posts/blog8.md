---
title: "Het oog wil ook wat - waarom moeilijk doen als het makkelijk kan?"
description: "Hoe we Reconcept zo gebruiksvriendelijk mogelijk maken."
date: "2023-04-03"
author: "Mariëlle Rodenboog"
featured_image: "blog/blog8.jpg"
---

Wist je dat het oog tot 10 miljoen kleuren kan waarnemen? En wist je dat het oog van een struisvogel groter is dan zijn hersenen? Het oog van mensen mag dan wel kleiner zijn dan hun hersenen, maar het blijft een heel belangrijk orgaan. Zo kun je met een enkel plaatje een hele reeks aan gedachten oproepen. Een plaatje van appeltaart kan ervoor zorgen dat je hem bijna ruikt en proeft.

We vinden het heel belangrijk dat ons platform ook zo’n positieve associatie oproept. Misschien nog niet de geur van appeltaart, maar in ieder geval willen we een applicatie maken waar je blij van wordt. Daarom is ons uitgangspunt: **waarom moeilijk doen als het makkelijk kan?**

We hebben een frontend team dat continu kijkt naar het design en de gebruiksvriendelijkheid van ons portfolio. Zij dragen zorg voor de beste gebruikerservaring en voeren dagelijks verbeteringen door op dit gebied. Opleiden an sich kan al lastig genoeg zijn. Techniek moet daarin ondersteunend zijn en niet een extra uitdaging. In dit artikel nemen we jullie, aan de hand van voorbeelden, mee in hoe dit praktisch tot uiting komt in ons portfolio.

We richten ons portfolio zo in, dat het duidelijk is waar je naar kijkt en hoe je naar andere onderdelen navigeert. Een eerste voorbeeld is het dashboard. Je ziet hier gelijk je eigen actiepunten en alle portfolio’s van jouw studenten, zodat je hier direct naartoe kan navigeren. Je kan de portfolio’s ook nog filteren op cohort en jullie relatie (docent/mentor). 

Daarnaast houden we van overzichten. Schema’s waarbij je in één oogopslag de relevante informatie krijgt. Zo hebben we een Samenvattingspagina met overzichten van de leeruitkomsten. 

Als je op een portfolio klikt, krijg je gelijk een duidelijk overzicht van je actiepunten, de leeruitkomsten met bijbehorende niveaus van de student en het opleidingsschema. Links zie je een menu, zodat je ook snel naar andere items kan navigeren. Wanneer je naar onder scrollt zie je ook de recente formulieren.



Verder kan je onder 'Statistieken' een overzicht vinden van al jouw studenten en in welke fase van de opleiding een student zich bevindt en op welk niveau hij scoort. Zo kan je in één oogopslag zien hoe iedereen het doet, ideaal voor de drukke docent. 


Naast de hierboven genoemde zaken is het ook aan de student zelf om het portfolio te personaliseren en echt in gebruik te nemen. Zo kunnen er eigen leerdoelen worden opgesteld, waarbij notities geplaatst kunnen worden, en waaraan activiteiten gekoppeld kunnen worden. Op deze manier kan je in een overzichtelijke tijdlijn laten zien hoe hieraan wordt gewerkt.


Iets wat we recent hebben ontwikkeld en waar we trots op zijn, is het onderstaande overzicht. Deze grafiek laat per leeruitkomst zien wat er op dat gebied is gedaan en op welk niveau.

Op al deze manieren kan je je voortgang bijhouden, zodat je daar later op terug kan vallen. En het komt ook nog eens terug in een mooi overzicht, gelabeld met kleuren en tijdlijnen die beeldend je voortgang weergeven. Met al deze overzichten maken we het portfolio zo intuïtief mogelijk, zodat je er (net als van die appeltaart) gewoon blij van wordt. 

Ook al is al die visuele input belangrijk, gelukkig zijn de hersenen van mensen wel groter dan hun ogen. Want leren en ontwikkelen vraagt veel hersencapaciteit. Reconcept ondersteunt dit proces. Wij zorgen dat je ogen krijgen wat ze willen, namelijk een overzichtelijk, inzichtelijk en gebruiksvriendelijk digitaal portfolio. Zo kunnen docenten en studenten hun hersencapaciteit volledig richten op het opleiden.

Hierboven hebben we toegelicht hoe Reconcept bezig is met de visuele representatie van voortgang en andere portfolio-onderdelen. We werken vanuit het uitgangspunt dat onze app gebruiksvriendelijk moet zijn. Om het zo gebruiksvriendelijk te houden hebben we natuurlijk ook tips van onze gebruikers nodig. Al je feedback laat je gemakkelijk achter in de applicatie.
